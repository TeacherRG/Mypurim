{"chapters": [{"chapter_id": 1, "verses": [{"verse_id": "א", "text": "וַיְהִ֖י בִּימֵ֣י אֲחַשְׁוֵר֑וֹשׁ ה֣וּא אֲחַשְׁוֵר֗וֹשׁ הַמֹּלֵךְ֙ מֵהֹ֣דּוּ וְעַד-כּ֔וּשׁ שֶׁ֛בַע וְעֶשְׂרִ֥ים וּמֵאָ֖ה מְדִינָֽה:"}, {"verse_id": "ב", "text": "בַּיָּמִ֖ים הָהֵ֑ם כְּשֶׁ֣בֶת הַמֶּ֣לֶךְ אֲחַשְׁוֵר֗וֹשׁ עַ֚ל כִּסֵּ֣א מַלְכוּת֔וֹ אֲשֶׁ֖ר בְּשׁוּשַׁ֥ן הַבִּירָֽה:"}, {"verse_id": "ג", "text": "בִּשְׁנַ֤ת שָׁלוֹשׁ֙ לְמָלְכ֔וֹ עָשָׂ֣ה מִשְׁתֶּ֔ה לְכָל-שָׂרָ֖יו וַעֲבָדָ֑יו חֵ֣יל פָּרַ֣ס וּמָדַ֗י הַפַּרְתְּמִ֛ים וְשָׂרֵ֥י הַמְּדִינ֖וֹת לְפָנָֽיו:"}, {"verse_id": "ד", "text": "בְּהַרְאֹת֗וֹ אֶת-עֹ֙שֶׁר֙ כְּב֣וֹד מַלְכוּת֔וֹ וְאֶת-יְקָ֔ר תִּפְאֶ֖רֶת גְּדוּלָּ֑תוֹ יָמִ֣ים רַבִּ֔ים שְׁמוֹנִ֥ים וּמְאַ֖ת יֽוֹם:"}, {"verse_id": "ה", "text": "וּבִמְל֣וֹאת הַיָּמִ֣ים הָאֵ֗לֶּה עָשָׂ֣ה הַמֶּ֡לֶךְ לְכָל-הָעָ֣ם הַנִּמְצְאִים֩ בְּשׁוּשַׁ֨ן הַבִּירָ֜ה לְמִגָּ֧דוֹל וְעַד-קָטָ֛ן מִשְׁתֶּ֖ה שִׁבְעַ֣ת יָמִ֑ים בַּחֲצַ֕ר גִּנַּ֥ת בִּיתַ֖ן הַמֶּֽלֶךְ:"}, {"verse_id": "ו", "text": "ח֣וּר כַּרְפַּ֣ס וּתְכֵ֗לֶת אָחוּז֙ בְּחַבְלֵי-ב֣וּץ וְאַרְגָּמָ֔ן עַל-גְּלִ֥ילֵי כֶ֖סֶף וְעַמּ֣וּדֵי שֵׁ֑שׁ מִטּ֣וֹת זָהָ֣ב וָכֶ֗סֶף עַ֛ל רִֽצְפַ֥ת בַּהַט-וָשֵׁ֖שׁ וְדַ֥ר וְסֹחָֽרֶת:"}, {"verse_id": "ז", "text": "וְהַשְׁקוֹת֙ בִּכְלֵ֣י זָהָ֔ב וְכֵלִ֖ים מִכֵּלִ֣ים שׁוֹנִ֑ים וְיֵ֥ין מַלְכ֛וּת רָ֖ב כְּיַ֥ד הַמֶּֽלֶךְ:"}, {"verse_id": "ח", "text": "וְהַשְּׁתִיָּ֥ה כַדָּ֖ת אֵ֣ין אֹנֵ֑ס כִּי-כֵ֣ן יִסַּ֣ד הַמֶּ֗לֶךְ עַ֚ל כָּל-רַ֣ב בֵּית֔וֹ לַעֲשׂ֖וֹת כִּרְצ֥וֹן אִישׁ-וָאִֽישׁ:"}, {"verse_id": "ט", "text": "גַּ֚ם וַשְׁתִּ֣י הַמַּלְכָּ֔ה עָשְׂתָ֖ה מִשְׁתֶּ֣ה נָשִׁ֑ים בֵּ֚ית הַמַּלְכ֔וּת אֲשֶׁ֖ר לַמֶּ֥לֶךְ אֲחַשְׁוֵרֽוֹשׁ:"}, {"verse_id": "י", "text": "בַּיּוֹם֙ הַשְּׁבִיעִ֔י כְּט֥וֹב לֵב-הַמֶּ֖לֶךְ בַּיָּ֑יִן אָמַ֡ר לִמְהוּמָן בִּזְּתָ֨א חַרְבוֹנָ֜א בִּגְתָ֤א וַאֲבַגְתָא֙ זֵתַ֣ר וְכַרְכַּ֔ס שִׁבְעַת֙ הַסָּרִיסִ֔ים הַמְשָׁ֣רְתִ֔ים אֶת-פְּנֵ֖י הַמֶּ֥לֶךְ אֲחַשְׁוֵרֽוֹשׁ:"}, {"verse_id": "יא", "text": "לְהָבִיא אֶת-וַשְׁתִּ֧י הַמַּלְכָּ֛ה לִפְנֵ֥י הַמֶּ֖לֶךְ בְּכֶ֣תֶר מַלְכ֑וּת לְהַרְא֨וֹת הָעַמִּ֤ים וְהַשָּׂרִים֙ אֶת-יָפְיָ֔הּ כִּֽי-טוֹבַ֥ת מַרְאֶ֖ה הִֽיא:"}, {"verse_id": "יב", "text": "וַתְּמָאֵ֞ן הַמַּלְכָּ֣ה וַשְׁתִּ֗י לָבוֹא֙ בִּדְבַ֣ר הַמֶּ֔ךְ אֲשֶׁ֖ר בְּיַ֣ד הַסָּרִיסִ֑ים וַיִּקְצֹ֤ף הַמֶּ֙לֶךְ֙ מְאֹ֔ד וַחֲמָת֖וֹ בָּעֲרָ֥ה בֽוֹ:"}, {"verse_id": "יג", "text": "וַיֹּ֣אמֶר הַמֶּ֔לֶךְ לַחֲכָמִ֖ים יֹדְעֵ֣י הָעִתִּ֑ים כִּי-כֵן֙ דְּבַ֣ר הַמֶּ֔לֶךְ לִפְנֵ֕י כָּל-יֹדְעֵ֖י דָּ֥ת וָדִֽין:"}, {"verse_id": "יד", "text": "וְהַקָּרֹ֣ב אֵלָ֗יו כַּרְשְׁנָ֤א שֵׁתָר֙ אַדְמָ֣תָא תַרְשִׁ֔ישׁ מֶ֥רֶס מַרְסְנָ֖א מְמוּכָ֑ן שִׁבְעַת שָׂרֵ֣י פָּרַ֣ס וּמָדַ֗י רֹאֵי֙ פְּנֵ֣י הַמֶּ֔לֶךְ הַיֹּשְׁבִ֥ים רִאשֹׁנָ֖ה בַּמַּלְכֽוּת:"}, {"verse_id": "טו", "text": "כְּדָת֙ מַה-לַּעֲשׂ֔וֹת בַּמַּלְכָּ֖ה וַשְׁתִּ֑י עַל אֲשֶׁ֣ר לֹא-עָשְׂתָ֗ה אֶת-מַאֲמַר֙ הַמֶּ֣לֶךְ אֲחַשְׁוֵר֔וֹשׁ בְּיַ֖ד הַסָּרִיסִֽים:"}, {"verse_id": "טז", "text": "וַיֹּ֣אמֶר מְמוּכָ֗ן לִפְנֵ֤י הַמֶּ֙לֶךְ֙ וְהַשָּׂרִ֔ים לֹא עַל-הַמֶּ֙לֶךְ֙ לְבַדּ֔וֹ עָוְתָ֖ה וַשְׁתִּ֣י הַמַּלְכָּ֑ה כִּ֤י עַל-כָּל-הַשָּׂרִים֙ וְעַל-כָּל-הָעַמִּ֔ים אֲשֶׁ֕ר בְּכָל-מְדִינ֖וֹת הַמֶּ֥לֶךְ אֲחַשְׁוֵרֽוֹשׁ:"}, {"verse_id": "יז", "text": "כִּֽי-יֵצֵ֤א דְבַר-הַמַּלְכָּה֙ עַל-כָּל-הַנָּשִׁ֔ים לְהַבְז֥וֹת בַּעְלֵיהֶ֖ן בְּעֵינֵיהֶ֑ן בְּאָמְרָ֗ם הַמֶּ֣לֶךְ אֲחַשְׁוֵר֡וֹשׁ אָמַ֞ר לְהָבִ֨יא אֶת-וַשְׁתִּ֧י הַמַּלְכָּ֛ה לְפָנָ֖יו וְלֹא-בָֽאָה:"}, {"verse_id": "יח", "text": "וְהַיּ֨וֹם הַזֶּ֜ה תֹּאמַ֣רְנָה שָׂר֣וֹת פָּרַס-וּמָדַ֗י אֲשֶׁ֤ר שָׁמְעוּ֙ אֶת-דְּבַ֣ר הַמַּלְכָּ֔ה לְכֹ֖ל שָׂרֵ֣י הַמֶּ֑לֶךְ וּכְדַ֖י בִּזָּי֥וֹן וָקָֽצֶף:"}, {"verse_id": "יט", "text": "אִם-עַל-הַמֶּ֣לֶךְ ט֗וֹב יֵצֵ֤א דְבַר-מַלְכוּת֙ מִלְּפָנָ֔יו וְיִכָּתֵ֛ב בְּדָתֵ֥י פָרַס-וּמָדַ֖י וְלֹא יַעֲבֹר אֲשֶׁ֨ר לֹא-תָבֹא וַשְׁתִּ֗י לִפְנֵ֙י֙ הַמֶּ֣לֶךְ אֲחַשְׁוֵר֔וֹשׁ וּמַלְכוּתָהּ֙ יִתֵּ֣ן הַמֶּ֔לֶךְ לִרְעוּתָ֖הּ הַטּוֹבָ֥ה מִמֶּֽנָּה:"}, {"verse_id": "כ", "text": "וְנִשְׁמַע֩ פִּתְגָ֨ם הַמֶּ֤לֶךְ אֲשֶֽׁר-יַעֲשֶׂה֙ בְּכָל-מַלְכוּת֔וֹ כִּ֥י רַבָּ֖ה הִ֑יא וְכָל-הַנָּשִׁ֗ים יִתְּנ֤וּ יְקָר֙ לְבַעְלֵיהֶ֔ן לְמִגָּד֖וֹל וְעַד-קָטָֽן:"}, {"verse_id": "כא", "text": "וַיִּיטַב֙ הַדָּבָ֔ר בְּעֵינֵ֥י הַמֶּ֖לֶךְ וְהַשָּׂרִ֑ים וַיַּעֲשׂ הַמֶּ֖לֶךְ כִּדְבַ֥ר מְמוּכָֽן:"}, {"verse_id": "כב", "text": "וַיִּשְׁלַ֤ח סְפָרִים֙ אֶל-כָּל-מְדִינ֣וֹת הַמֶּ֔לֶךְ אֶל-מְדִינָ֤ה וּמְדִינָ֙ה֙ כִּכְתָבָ֔הּ וְאֶל-עַ֥ם וָעָ֖ם כִּלְשׁוֹנ֑וֹ לִהְי֤וֹת כָּל-אִישׁ֙ שֹׂרֵ֣ר בְּבֵית֔וֹ וּמְדַבֵּ֖ר כִּלְשׁ֥וֹן עַמּֽוֹ:"}]}, 
  {"chapter_id": 2, "verses": [{"verse_id": "א", "text": "אַחַר֙ הַדְּבָרִ֣ים הָאֵ֔לֶּה כְּשֹׁ֕ךְ חֲמַ֖ת הַמֶּ֣לֶךְ אֲחַשְׁוֵר֑וֹשׁ זָכַ֤ר אֶת-וַשְׁתִּי֙ וְאֵ֣ת אֲשֶׁר-עָשָׂ֔תָה וְאֵ֥ת אֲשֶׁר-נִגְזַ֖ר עָלֶֽיהָ:"}, {"verse_id": "ב", "text": "וַיֹּאמְר֥וּ נַעֲרֵֽי-הַמֶּ֖לֶךְ מְשָׁרְתָ֑יו יְבַקְשׁ֥וּ לַמֶּ֛לֶךְ נְעָר֥וֹת בְּתוּל֖וֹת טוֹב֥וֹת מַרְאֶֽה:"}, {"verse_id": "ג", "text": "וְיַפְקֵ֨ד הַמֶּ֣לֶךְ פְּקִידִים֮ בְּכָל-מְדִינ֣וֹת מַלְכוּתוֹ֒ וְיִקְבְּצ֣וּ אֶת-כָּל-נַעֲרָֽה-בְ֠תוּלָה טוֹבַ֨ת מַרְאֶ֜ה אֶל-שׁוּשַׁ֤ן הַבִּירָה֙ אֶל-בֵּ֣ית הַנָּשִׁ֔ים אֶל-יַ֥ד הֵגֶ֛א סְרִ֥יס הַמֶּ֖לֶךְ שֹׁמֵ֣ר הַנָּשִׁ֑ים וְנָת֖וֹן תַּמְרוּקֵיהֶֽן:"}, {"verse_id": "ד", "text": "וְהַֽנַּעֲרָ֗ה אֲשֶׁ֤ר תִּיטַב֙ בְּעֵינֵ֣י הַמֶּ֔לֶךְ תִּמְלֹ֖ךְ תַּ֣חַת וַשְׁתִּ֑י וַיִּיטַ֧ב הַדָּבָ֛ר בְּעֵינֵ֥י הַמֶּ֖לֶךְ וַיַּ֥עַשׂ כֵּֽן:"}, {"verse_id": "ה", "text": "אִ֣ישׁ יְהוּדִ֔י הָיָ֖ה בְּשׁוּשַׁ֣ן הַבִּירָ֑ה וּשְׁמ֣וֹ מָרְדֳּכַ֗י בֶּ֣ן יָאִ֧יר בֶּן-שִׁמְעִ֛י בֶּן-קִ֖ישׁ אִ֥ישׁ יְמִינִֽי:"}, {"verse_id": "ו", "text": "אֲשֶׁ֤ר הָגְלָה֙ מִיר֣וּשָׁלַ֔יִם עִם-הַגֹּלָה֙ אֲשֶׁ֣ר הָגְלְתָ֔ה עִ֖ם יְכָנְיָ֣ה מֶֽלֶךְ-יְהוּדָ֑ה אֲשֶׁ֣ר הֶגְלָ֔ה נְבוּכַדְנֶצַּ֖ר מֶ֥לֶךְ בָּבֶֽל:"}, {"verse_id": "ז", "text": "וַיְהִ֨י אֹמֵ֜ן אֶת-הֲדַסָּ֗ה הִ֤יא אֶסְתֵּר֙ בַּת-דֹּד֔וֹ כִּ֛י אֵ֥ין לָ֖הּ אָ֣ב וָאֵ֑ם וְהַנַּעֲרָ֤ה יְפַת-תֹּ֙אַר֙ וְטוֹבַ֣ת מַרְאֶ֔ה וּבְמ֤וֹת אָבִ֙יהָ֙ וְאִמָּ֔הּ לְקָחָ֧הּ מָרְדֳּכַ֛י ל֖וֹ לְבַֽת:"}, {"verse_id": "ח", "text": "וַיְהִ֗י בְּהִשָּׁמַ֤ע דְּבַר-הַמֶּ֙לֶךְ֙ וְדָת֔וֹ וּֽבְהִקָּבֵ֞ץ נְעָר֥וֹת רַבּ֛וֹת אֶל-שׁוּשַׁ֥ן הַבִּירָ֖ה אֶל-יַ֣ד הֵגָ֑י וַתִּלָּקַ֤ח אֶסְתֵּר֙ אֶל-בֵּ֣ית הַמֶּ֔לֶךְ אֶל-יַ֥ד הֵגַ֖י שֹׁמֵ֥ר הַנָּשִֽׁים:"}, {"verse_id": "ט", "text": "וַתִּיטַ֨ב הַנַּעֲרָ֣ה בְעֵינָיו֮ וַתִּשָּׂ֣א חֶ֣סֶד לְפָנָיו֒ וַ֠יְבַהֵל אֶת-תַּמְרוּקֶ֤יהָ וְאֶת-מָנוֹתֶ֙הָ֙ לָתֵ֣ת לָ֔הּ וְאֵת֙ שֶׁ֣בַע הַנְּעָר֔וֹת הָרְאֻי֥וֹת לָֽתֶת-לָ֖הּ מִבֵּ֣ית הַמֶּ֑לֶךְ וַיְשַׁנֶּ֧הָ וְאֶת-נַעֲרוֹתֶ֛יהָ לְט֖וֹב בֵּ֥ית הַנָּשִֽׁים:"}, {"verse_id": "י", "text": "לֹא-הִגִּ֣ידָה אֶסְתֵּ֔ר אֶת-עַמָּ֖הּ וְאֶת-מֽוֹלַדְתָּ֑הּ כִּ֧י מָרְדֳּכַ֛י צִוָּ֥ה עָלֶ֖יהָ אֲשֶׁ֥ר לֹא-תַגִּֽיד:"}, {"verse_id": "יא", "text": "וּבְכָל-י֣וֹם וָי֔וֹם מָרְדֳּכַי֙ מִתְהַלֵּ֔ךְ לִפְנֵ֖י חֲצַ֣ר בֵּית-הַנָּשִׁ֑ים לָדַ֙עַת֙ אֶת-שְׁל֣וֹם אֶסְתֵּ֔ר וּמַה-יֵּעָשֶׂ֖ה בָּֽהּ:"}, {"verse_id": "יב", "text": "וּבְהַגִּ֡יעַ תֹּר֩ נַעֲרָ֨ה וְנַעֲרָ֜ה לָב֣וֹא | אֶל-הַמֶּ֣לֶךְ אֲחַשְׁוֵר֗וֹשׁ מִקֵּץ֩ הֱי֨וֹת לָ֜הּ כְּדָ֤ת הַנָּשִׁים֙ שְׁנֵ֣ים עָשָׂ֣ר חֹ֔דֶשׁ כִּ֛י כֵּ֥ן יִמְלְא֖וּ יְמֵ֣י מְרוּקֵיהֶ֑ן שִׁשָּׁ֤ה חֳדָשִׁים֙ בְּשֶׁ֣מֶן הַמֹּ֔ר וְשִׁשָּׁ֤ה חֳדָשִׁים֙ בַּבְּשָׂמִ֔ים וּבְתַמְרוּקֵ֖י הַנָּשִֽׁים:"}, {"verse_id": "יג", "text": "וּבָזֶ֕ה הַֽנַּעֲרָ֖ה בָּאָ֣ה אֶל-הַמֶּ֑לֶךְ אֵת֩ כָּל-אֲשֶׁ֨ר תֹּאמַ֜ר יִנָּ֤תֵֽן לָהּ֙ לָב֣וֹא עִמָּ֔הּ מִבֵּ֥ית הַנָּשִׁ֖ים עַד-בֵּ֥ית הַמֶּֽלֶךְ:"}, {"verse_id": "יד", "text": "בָּעֶ֣רֶב | הִ֣יא בָאָ֗ה וּ֠בַבֹּקֶר הִ֣יא שָׁבָ֞ה אֶל-בֵּ֤ית הַנָּשִׁים֙ שֵׁנִ֔י אֶל-יַ֧ד שַֽׁעֲשְׁגַ֛ז סְרִ֥יס הַמֶּ֖לֶךְ שֹׁמֵ֣ר הַפִּֽילַגְשִׁ֑ים לֹא-תָב֥וֹא עוֹד֙ אֶל-הַמֶּ֔לֶךְ כִּ֣י אִם-חָפֵ֥ץ בָּ֛הּ הַמֶּ֖לֶךְ וְנִקְרְאָ֥ה בְשֵֽׁם:"}, {"verse_id": "טו", "text": "וּבְהַגִּ֣יעַ תֹּר-אֶסְתֵּ֣ר בַּת-אֲבִיחַ֣יִל דֹּ֣ד מָרְדֳּכַ֡י אֲשֶׁר֩ לָקַֽח-ל֨וֹ לְבַ֜ת לָב֣וֹא אֶל-הַמֶּ֗לֶךְ לֹ֤א בִקְשָׁה֙ דָּבָ֔ר כִּ֠י אִ֣ם אֶת-אֲשֶׁ֥ר יֹאמַ֛ר הֵגַ֥י סְרִיס-הַמֶּ֖לֶךְ שֹׁמֵ֣ר הַנָּשִׁ֑ים וַתְּהִ֤י אֶסְתֵּר֙ נֹשֵׂ֣את חֵ֔ן בְּעֵינֵ֖י כָּל-רֹאֶֽיהָ:"}, {"verse_id": "טז", "text": "וַתִּלָּקַ֨ח אֶסְתֵּ֜ר אֶל-הַמֶּ֤לֶךְ אֲחַשְׁוֵרוֹשׁ֙ אֶל-בֵּ֣ית מַלְכוּת֔וֹ בַּחֹ֥דֶשׁ הָעֲשִׂירִ֖י הוּא-חֹ֣דֶשׁ טֵבֵ֑ת בִּשְׁנַת-שֶׁ֖בַע לְמַלְכוּתֽוֹ:"}, {"verse_id": "יז", "text": "וַיֶּאֱהַ֨ב הַמֶּ֤לֶךְ אֶת-אֶסְתֵּר֙ מִכָּל-הַנָּשִׁ֔ים וַתִּשָּׂא-חֵ֥ן וָחֶ֛סֶד לְפָנָ֖יו מִכָּל-הַבְּתוּלֹ֑ת וַיָּ֤שֶׂם כֶּֽתֶר-מַלְכוּת֙ בְּרֹאשָׁ֔הּ וַיַּמְלִיכֶ֖הָ תַּ֥חַת וַשְׁתִּֽי:"}, {"verse_id": "יח", "text": "וַיַּ֨עַשׂ הַמֶּ֜לֶךְ מִשְׁתֶּ֣ה גָד֗וֹל לְכָל-שָׂרָיו֙ וַעֲבָדָ֔יו אֵ֖ת מִשְׁתֵּ֣ה אֶסְתֵּ֑ר וַהֲנָחָ֤ה לַמְּדִינוֹת֙ עָשָׂ֔ה וַיִּתֵּ֥ן מַשְׂאֵ֖ת כְּיַ֥ד הַמֶּֽלֶךְ:"}, {"verse_id": "יט", "text": "וּבְהִקָּבֵ֥ץ בְּתוּל֖וֹת שֵׁנִ֑ית וּמָרְדֳּכַ֖י יֹשֵׁ֥ב בְּשַֽׁעַר-הַמֶּֽלֶךְ:"}, {"verse_id": "כ", "text": "אֵ֣ין אֶסְתֵּ֗ר מַגֶּ֤דֶת מֽוֹלַדְתָּהּ֙ וְאֶת-עַמָּ֔הּ כַּאֲשֶׁ֛ר צִוָּ֥ה עָלֶ֖יהָ מָרְדֳּכָ֑י וְאֶת-מַאֲמַ֤ר מָרְדֳּכַי֙ אֶסְתֵּ֣ר עֹשָׂ֔ה כַּאֲשֶׁ֛ר הָיְתָ֥ה בְאָמְנָ֖ה אִתּֽוֹ:"}, {"verse_id": "כא", "text": "בַּיָּמִ֣ים הָהֵ֔ם וּמָרְדֳּכַ֖י יֹשֵׁ֣ב בְּשַֽׁעַר-הַמֶּ֑לֶךְ קָצַף֩ בִּגְתָ֨ן וָתֶ֜רֶשׁ שְׁנֵֽי-סָרִיסֵ֤י הַמֶּ֙לֶךְ֙ מִשֹּׁמְרֵ֣י הַסַּ֔ף וַיְבַקְשׁוּ֙ לִשְׁלֹ֣חַ יָ֔ד בַּמֶּ֖לֶךְ אֲחַשְׁוֵֽרֹשׁ:"}, {"verse_id": "כב", "text": "וַיִּוָּדַ֤ע הַדָּבָר֙ לְמָרְדֳּכַ֔י וַיַּגֵּ֖ד לְאֶסְתֵּ֣ר הַמַּלְכָּ֑ה וַתֹּ֧אמֶר אֶסְתֵּ֛ר לַמֶּ֖לֶךְ בְּשֵׁ֥ם מָרְדֳּכָֽי:"}, {"verse_id": "כג", "text": "וַיְבֻקַּ֤שׁ הַדָּבָר֙ וַיִּמָּצֵ֔א וַיִּתָּל֥וּ שְׁנֵיהֶ֖ם עַל-עֵ֑ץ וַיִּכָּתֵ֗ב בְּסֵ֛פֶר דִּבְרֵ֥י הַיָּמִ֖ים לִפְנֵ֥י הַמֶּֽלֶךְ:"}]},
{
  "chapter_id": 3,
  "verses": [
    { "verse_id": "א", "text": "אַחַ֣ר | הַדְּבָרִ֣ים הָאֵ֗לֶּה גִּדַּל֩ הַמֶּ֨לֶךְ אֲחַשְׁוֵר֜וֹשׁ אֶת-הָמָ֧ן בֶּֽן-הַמְּדָ֛תָא הָאֲגָגִ֖и וַֽיְנַשְּׂאֵ֑הוּ וַיָּ֙שֶׂם֙ אֶת-כִּסְא֔וֹ מֵעַ֕л כָּл-הַשָּׂרִ֖ים אֲשֶׁ֥ר אִתּֽוֹ:" },
    { "verse_id": "ב", "text": "וְכָל-עַבְדֵ֨י הַמֶּ֜לֶךְ אֲשֶׁר-בְּשַׁ֣עַר הַמֶּ֗לֶךְ כֹּרְעִ֤ים וּמִֽשְׁתַּחֲוִים֙ לְהָמָ֔ן כִּי-כֵ֖ן צִוָּה-ל֣וֹ הַמֶּ֑לֶךְ וּמָ֨רְדֳּכַ֔י לֹ֥א יִכְרַ֖ע וְלֹ֥א יִֽשתַּחֲוֶֽה:" },
    { "verse_id": "ג", "text": "וַיֹּ֨אמְр֜וּ עַבְדֵ֥י הַמֶּ֛לֶךְ אֲשֶׁר-בְּשַׁ֥עַр הַמֶּ֖לֶךְ לְמָרְדֳּכָ֑י מַדּ֙וּעַ֙ אַתָּ֣ה עוֹבֵ֔р אֵ֖ת מִצְוַ֥ת הַמֶּֽלֶךְ:" },
    { "verse_id": "ד", "text": "וַיְהִ֗י כְּאָמְרָ֤ם אֵלָיו֙ י֣וֹם וָי֔וֹм וְלֹ֥א שָׁמַ֖ע אֲלֵיהֶ֑ם וַיַּגִּ֣ידוּ לְהָמָ֗ן לִרְאוֹת֙ הֲיַֽעַמְדוּ֙ דִּבְרֵ֣י מָרְדֳּכַ֔י כִּֽי-הִגִּ֥יד לָהֶ֖ם אֲשֶׁр-ה֥וּא יְהוּדִֽי:" },
    { "verse_id": "ה", "text": "וַיַּ֣רְא הָמָ֔ן כִּי-אֵ֣ין מָרְדֳּכַ֔י כֹּרֵ֥עַ וּמִֽשְׁתַּחֲוֶ֖ה ל֑וֹ וַיִּמָּלֵ֥א הָמָ֖ן חֵמָֽה:" },
    { "verse_id": "ו", "text": "וַיִּ֣בֶז בְּעֵינָ֗יו לִשְׁלֹ֤ח יָד֙ בְּמָרְדֳּכַ֣י לְבַדּ֔וֹ כִּֽי-הִגִּ֥ידוּ ל֖וֹ אֶת-עַ֣ם מָрְדֳּכָ֑י וַיְבַקֵּ֣שׁ הָמָ֗ן לְהַשְׁמִ֧יד אֶת-כָּל-הַיְּהוּדִ֛ים אֲשֶׁ֛р בְּכָל-מַלְכ֥וּת אֲחַשְׁוֵר֖וֹשׁ עַ֥ם מָרְדֳּכָֽי:" },
    { "verse_id": "ז", "text": "בַּחֹ֤דֶשׁ הָרִאשׁוֹן֙ הוּא-חֹ֣דֶשׁ נִיסָ֔ן בִּשְׁנַת֙ שְׁתֵּ֣ים עֶשְׂרֵ֔ה לַמֶּ֖לֶךְ אֲחַשְׁוֵר֑וֹשׁ הִפִּ֣יל פּוּр֩ ה֨וּא הַגּוֹרָ֜л לִפְנֵ֣י הָמָ֗ן מִיּ֧וֹм | לְי֛וֹם וּמֵחֹ֛דֶשׁ לְחֹ֥דֶשׁ שְׁנֵים-עָשָׂ֖р הוּא-חֹ֥דֶשׁ אֲדָֽר:" },
    { "verse_id": "ח", "text": "וַיֹּ֤אמֶр הָמָן֙ לַמֶּ֣лֶךְ אֲחַשְׁוֵר֔וֹשׁ יֶשְׁנ֣וֹ עַם-אֶחָ֗ד מְפֻזָּ֤р וּמְפֹרָד֙ בֵּ֣ין הָֽעַמִּ֔ים בְּכֹ֖л מְדִינ֣וֹת מַלְכוּתֶ֑ךָ וְדָתֵיהֶ֞м שֹׁנ֣וֹת מִכָּל-עָ֗м וְאֶת-דָּתֵ֤י הַמֶּ֙לֶךְ֙ אֵינָ֣ם עֹשִׂ֔ים וְלַמֶּ֥лֶךְ אֵין-שׁוֶֹ֖ה לְהַנִּיחָֽם:" },
    { "verse_id": "ט", "text": "אִם-עַл-הַמֶּ֣лֶךְ ט֔וֹב יִכָּתֵ֖ב לְאַבְּדָ֑ם וַעֲשֶׂ֨רֶת אֲלָפִ֜ים כִּכַּר-כֶּ֗סֶף אֶשְׁקוֹл֙ עַл-יְדֵי֙ עֹשֵׂ֣י הַמְּלָאכָ֔ה לְהָבִ֖יאל אֶל-גִּנְזֵ֥י הַמֶּֽלֶךְ:" },
    { "verse_id": "י", "text": "וַיָּ֧סַר הַמֶּ֛לֶךְ אֶת-טַבַּעְתּ֖וֹ מֵעַ֣л יָד֑וֹ וַֽיִּתְּנָ֗הּ לְהָמָ֧ן בֶּֽן-הַמְּדָ֛תָא הָאֲגָגִ֖и צֹרֵ֥ר הַיְּהוּדִֽים:" },
    { "verse_id": "יא", "text": "וַיֹּ֤אמֶр הַמֶּ֙лֶךְ֙ לְהָמָ֔ן הַכֶּ֖סֶף נָת֣וּן לָ֑ךְ וְהָעָ֕м לַעֲשׂ֥וֹת בּ֖וֹ כַּטּ֥וֹב בְּעֵינֶֽיךָ:" },
    { "verse_id": "יב", "text": "וַיִּקָּרְאוּ֩ סֹפְרֵ֨и הַמֶּ֜לֶךְ בַּחֹ֣דֶשׁ הָרִאשׁ֗וֹן בִּשְׁלוֹשָׁ֨ה עָשָׂ֣р יוֹם֮ בּוֹ֒ וַיִּכָּתֵ֣ב כְּֽכָл-אֲשֶׁר-צִוָּ֣ה הָמָ֡ן אֶ֣л אֲחַשְׁדַּרְפְּנֵֽי-הַ֠מֶּלֶךְ וְֽאֶל-הַפַּח֞וֹת אֲשֶׁ֣ר | עַл-מְדִינָ֣ה וּמְדִינָ֗ה וְאֶл-שָׂ֤רֵи עַם֙ וָעָ֔ם מְדִינָ֤ה иּמְדִינָה֙ כִּכְתָבָ֔הּ וְעַ֥ם וָעָ֖ם כִּלְשׁוֹנ֑וֹ בְּשֵׁ֨ם הַמֶּ֤лֶךְ אֲחַשְׁוֵרֹשׁ֙ נִכְתָּ֔ב וְנֶחְתָּ֖ם בְּטַבַּ֥עַת הַמֶּֽלֶךְ:" },
    { "verse_id": "יג", "text": "וְנִשְׁל֨וֹחַ סְפָרִ֜ים בְּיַ֣ד הָרָצִים֮ אֶл-כָּל-מְדִינ֣וֹת הַמֶּלֶךְ֒ לְהַשְׁמִ֡יד לַהֲרֹ֣ג וּלְאַבֵּ֣ד אֶת-כָּл-הַ֠יְּהוּדִים מִנַּ֨עַр וְעַד-זָקֵ֨ן טַ֤ף וְנָשִׁים֙ בְּי֣וֹם אֶחָ֔ם בִּשְׁלוֹשָׁ֥ה עָשָׂ֛р לְחֹ֥דֶשׁ שְׁנֵים-עָשָׂ֖р הוּא-חֹ֣דֶשׁ אֲדָ֑ר וּשְׁלָלָ֖ם לָבֽוֹז:" },
    { "verse_id": "יד", "text": "פַּתְשֶׁ֣גֶן הַכְּתָ֗ב לְהִנָּ֤תֵֽן דָּת֙ בְּכָל-מְдִינָ֣ה иּמְдִינָה֙ גָּל֖וּи לְכָל-הָֽעַמִּ֑ים לִהְי֥וֹת עֲתִדִ֖ים לַיּ֥וֹם הַזֶּֽה:" },
    { "verse_id": "טו", "text": "הָֽרָצִ֞ים יָצְא֤וּ דְחוּפִים֙ בִּдְבַ֣р הַמֶּ֔лֶךְ וְהַдָּ֥ת נִתְּנָ֖ה בְּשׁוּשַׁ֣ן הַבִּירָ֑ה וְהַמֶּ֤לֶךְ וְהָמָן֙ יָשְׁב֣וּ לִשְׁתּ֔וֹת וְהָעִ֥יר שׁוּשָׁ֖ן נָבֽוֹכָה:" }
  ]
},
  {
  "chapter_id": 4,
  "verses": [
    { "verse_id": "א", "text": "וּמָרְדֳּכַ֗י יָדַע֙ אֶת-כָּל-אֲשֶׁ֣ר נַעֲשָׂ֔ה וַיִּקְרַ֤ע מָרְדֳּכַי֙ אֶת-בְּגָדָ֔יו וַיִּלְבַּ֥שׁ שַׂ֖ק וָאֵ֑פר וַיֵּצֵא֙ בְּת֣וֹךְ הָעִ֔יר וַיִּזְעַ֛ק זְעָקָ֥ה גְדֹלָ֖ה וּמָרָֽה:" },
    { "verse_id": "ב", "text": "וַיָּב֕וֹא עַ֖ד לִפְנֵ֣י שַֽׁעַר-הַמֶּ֑לֶךְ כִּ֣י אֵ֥ין לָב֛וֹא אֶל-שַׁ֥עַר הַמֶּ֖לֶךְ בִּלְב֥וּשׁ שָֽׂק:" },
    { "verse_id": "ג", "text": "וּבְכָל-מְדִינָ֣ה וּמְדִינָ֗ה מְקוֹם֙ אֲשֶׁ֨ר דְּבַר-הַמֶּ֤לֶךְ וְדָתוֹ֙ מַגִּ֔יעַ אֵ֤בֶל גָּדוֹל֙ לַיְּהוּדִ֔ים וְצ֥וֹם וּבְכִ֖י וּמִסְפֵּ֑ד שַׂ֣ק וָאֵ֔פר יֻצַּ֖ע לָֽרַבִּֽים:" },
    { "verse_id": "ד", "text": "וַ֠תָּבוֹאנָה נַעֲר֨וֹת אֶסְתֵּ֤ר וְסָרִיסֶ֙יהָ֙ וַיַּגִּ֣ידוּ לָ֔הּ וַתִּתְחַלְחַ֥ל הַמַּלְכָּ֖ה מְאֹ֑ד וַתִּשְׁלַ֨ח בְּגָדִ֜ים לְהַלְבִּ֣ישׁ אֶֽת-מָרְדֳּכַ֗י וּלְהָסִ֥יר שַׂקּ֛וֹ מֵעָלָ֖יו וְלֹ֥א קִבֵּֽל:" },
    { "verse_id": "ה", "text": "וַתִּקְרָא֩ אֶסְתֵּ֨ר לַהֲתָ֜ךְ מִסָּרִיסֵ֤י הַמֶּ֙לֶךְ֙ אֲשֶׁ֣ר הֶעֱמִ֣יד לְפָנֶ֔יהָ וַתְּצַוֵּ֖הוּ עַֽל-מָרְדֳּכָ֑י לָדַ֥עַת מַה-זֶּ֖ה וְעַל-מַה-זֶּֽה:" },
    { "verse_id": "ו", "text": "וַיֵּצֵ֥א הֲתָ֖ךְ אֶֽל-מָרְדֳּכָ֑י אֶל-רְח֣וֹב הָעִ֔יר אֲשֶׁ֖ר לִפְנֵ֥י שַֽׁעַר-הַמֶּֽלֶךְ:" },
    { "verse_id": "ז", "text": "וַיַּגֶּד-ל֣וֹ מָרְדֳּכַ֔י אֵ֖ת כָּל-אֲשֶׁ֣ר קָרָ֑הוּ וְאֵ֣ת | פָּרָשַׁ֣ת הַכֶּ֗סֶף אֲשֶׁ֨ר אָמַ֤ר הָמָן֙ לִ֠שְׁקוֹל עַל-גִּנְזֵ֥י הַמֶּ֛לֶךְ בַּיְּהוּדִ֖ים לְאַבְּדָֽם:" },
    { "verse_id": "ח", "text": "וְאֶת-פַּתְשֶׁ֣גֶן כְּתָֽב-הַ֠דָּת אֲשֶׁר-נִתַּ֨ן בְּשׁוּשָׁ֤ן לְהַשְׁמִידָם֙ נָ֣תַן ל֔וֹ לְהַרְא֥וֹת אֶת-אֶסְתֵּ֖ר וּלְהַגִּ֣יד לָ֑הּ וּלְצַוּ֣וֹת עָלֶ֗יהָ לָב֨וֹא אֶל-הַמֶּ֧לֶךְ לְהִֽתְחַנֶּן-ל֛וֹ וּלְבַקֵּ֥שׁ מִלְּפָנָ֖יו עַל-עַמָּֽהּ:" },
    { "verse_id": "ט", "text": "וַיָּב֖וֹא הֲתָ֑ךְ וַיַּגֵּ֣ד לְאֶסְתֵּ֔ר אֵ֖ת דִּבְרֵ֥י מָרְדֳּכָֽי:" },
    { "verse_id": "י", "text": "וַתֹּ֤אמֶר אֶסְתֵּר֙ לַהֲתָ֔ךְ וַתְּצַוֵּ֖הוּ אֶֽל-מָרְדֳּכָֽי:" },
    { "verse_id": "יא", "text": "כָּל-עַבְדֵ֣י הַמֶּ֡לֶךְ וְעַם-מְדִינ֨וֹת הַמֶּ֜לֶךְ יֽוֹדְעִ֗ים אֲשֶׁ֣ר כָּל-אִ֣ישׁ וְאִשָּׁ֡ה אֲשֶׁ֣ר יָבֽוֹא-אֶל-הַמֶּלֶךְ֩ אֶל-הֶחָצֵ֨ר הַפְּנִימִ֜ית אֲשֶׁ֣ר לֹֽא-יִקָּרֵ֗א אַחַ֤ת דָּתוֹ֙ לְהָמִ֔ית לְ֠בַד מֵאֲשֶׁ֨ר יֽוֹשִׁיט-ל֥וֹ הַמֶּ֛לֶךְ אֶת-שַׁרְביִ֥ט הַזָּהָ֖ב וְחָיָ֑ה וַאֲנִ֗י לֹ֤א נִקְרֵ֙אתִי֙ לָב֣וֹא אֶל-הַמֶּ֔לֶךְ זֶ֖ה שְׁלוֹשִׁ֥ים יֽוֹם:" },
    { "verse_id": "יב", "text": "וַיַּגִּ֣ידוּ לְמָרְדֳּכָ֔י אֵ֖ת דִּבְרֵ֥י אֶסְתֵּֽר:" },
    { "verse_id": "יג", "text": "וַיֹּ֥אמֶר מָרְדֳּכַ֖י לְהָשִׁ֣יב אֶל-אֶסְתֵּ֑ר אַל-תְּדַמִּ֣י בְנַפְשֵׁ֔ךְ לְהִמָּלֵ֥ט בֵּית-הַמֶּ֖לֶךְ מִכָּל-הַיְּהוּדִֽים:" },
    { "verse_id": "יד", "text": "כִּ֣י אִם-הַחֲרֵ֣שׁ תַּחֲרִישִׁי֮ בָּעֵ֣ת הַזֹּאת֒ רֶ֣וַח וְהַצָּלָ֞ה יַעֲמ֤וֹד לַיְּהוּדִים֙ מִמָּק֣וֹם אַחֵ֔ר וְאַ֥תְּ וּבֵית-אָבִ֖יךְ תֹּאבֵ֑דוּ וּמִ֣י יוֹדֵ֔עַ אִם-לְעֵ֣ת כָּזֹ֔את הִגַּ֖עַתְּ לַמַּלְכֽוּת:" },
    { "verse_id": "טו", "text": "וַתֹּ֥אמֶר אֶסְתֵּ֖ר לְהָשִׁ֥יב אֶֽל-מָרְדֳּכָֽי:" },
    { "verse_id": "טז", "text": "לֵךְ֩ כְּנ֨וֹס אֶת-כָּל-הַיְּהוּדִ֜ים הַֽנִּמְצְאִ֣ים בְּשׁוּשָׁ֗ן וְצ֣וּמוּ עָ֠לַי וְאַל-תֹּאכְל֨וּ וְאַל-תִּשְׁתּ֜וּ שְׁלֹ֤שֶׁת יָמִים֙ לַ֣יְלָה וָי֔וֹם גַּם-אֲנִ֥י וְנַעֲרֹתַ֖י אָצ֣וּם כֵּ֑ן וּבְכֵ֞ן אָב֤וֹא אֶל-הַמֶּ֙לֶךְ֙ אֲשֶׁר-לֹֽא-כַדָּ֔ת וְכַאֲשֶׁ֥ר אָבַ֖דְתִּי אָבָֽדְתִּי:" },
    { "verse_id": "יז", "text": "וַֽיַּעֲבֹ֖ר מָרְדֳּכָ֑י וַיַּ֕עַשׂ כְּכֹ֛ל אֲשֶׁר-צִוְּתָ֥ה עָלָ֖יו אֶסְתֵּֽר:" }
  ]
  },
  {
  "chapter_id": 5,
  "verses": [
    { "verse_id": "א", "text": "וַיְהִ֣י | בַּיּ֣וֹם הַשְּׁלִישִׁ֗י וַתִּלְבַּ֤שׁ אֶסְתֵּר֙ מַלְכ֔וּת וַֽתַּעֲמֹ֞ד בַּחֲצַ֤ר בֵּית-הַמֶּ֙לֶךְ֙ הַפְּנִימִ֔ית נֹ֖כַח בֵּ֣ית הַמֶּ֑לֶךְ וְ֠הַמֶּלֶךְ יוֹשֵׁ֞ב עַל-כִּסֵּ֤א מַלְכוּתוֹ֙ בְּבֵ֣ית הַמַּלְכ֔וּת נֹ֖כַח פֶּ֥תַח הַבָּֽיִת:" },
    { "verse_id": "ב", "text": "וַיְהִי֩ כִרְא֨וֹת הַמֶּ֜לֶךְ אֶת-אֶסְתֵּ֣ר הַמַּלְכָּ֗ה עֹמֶ֙דֶת֙ בֶּֽחָצֵ֔ר נָשְׂאָ֥ה חֵ֖ן בְּעֵינָ֑יו וַיּ֨וֹשֶׁט הַמֶּ֜לֶךְ לְאֶסְתֵּ֗ר אֶת-שַׁרְביִ֤ט הַזָּהָב֙ אֲשֶׁ֣ר בְּיָד֔וֹ וַתִּקְрַ֣ב אֶסְתֵּ֔ר וַתִּגַּ֖ע בְּрֹ֥אשׁ הַשַּׁרְבִֽיט:" },
    { "verse_id": "ג", "text": "וַיֹּ֤אמֶר לָהּ֙ הַמֶּ֔לֶךְ מַה-לָּ֖ךְ אֶסְתֵּ֣ר הַמַּלְכָּ֑ה וּמַה-בַּקָּשָׁתֵ֛ךְ עַד-חֲצִ֥י הַמַּלְכ֖וּת וְיִנָּ֥תֵֽן לָֽךְ:" },
    { "verse_id": "ד", "text": "וַתֹּ֣אמֶר אֶסְתֵּ֔ר אִם-עַל-הַמֶּ֖לֶךְ ט֑וֹב יָב֨וֹא הַמֶּ֤לֶךְ וְהָמָן֙ הַיּ֔וֹם אֶל-הַמִּשְׁתֶּ֖ה אֲשֶׁר-עָשִׂ֥יתִי לֽוֹ:" },
    { "verse_id": "ה", "text": "וַיֹּ֣אמֶר הַמֶּ֔לֶךְ מַהֲרוּ֙ אֶת-הָמָ֔ן לַעֲשׂ֖וֹת אֶת-דְּבַ֣ר אֶסְתֵּ֑ר וַיָּבֹ֤א הַמֶּ֙לֶךְ֙ וְהָמָ֔ן אֶל-הַמִּשְׁתֶּה֙ אֲשֶׁר-עָשְׂתָ֥ה אֶסְתֵּֽר:" },
    { "verse_id": "ו", "text": "וַיֹּ֨אמֶר הַמֶּ֤לֶךְ לְאֶסְתֵּר֙ בְּמִשְׁתֵּ֣ה הַיַּ֔יִן מַה-שְּׁאֵלָתֵ֖ךְ וְיִנָּ֣תֵֽן לָ֑ךְ וּמַה-בַּקָּשָׁתֵ֛ךְ עַד-חֲצִ֥י הַמַּלְכ֖וּת וְתֵעָֽשׂ:" },
    { "verse_id": "ז", "text": "וַתַּ֥עַן אֶסְתֵּ֖ר וַתֹּאמַ֑ר שְׁאֵלָתִ֖י וּבַקָּשָׁתִֽי:" },
    { "verse_id": "ח", "text": "אִם-מָצָ֨אתִי חֵ֜ן בְּעֵינֵ֣י הַמֶּ֗לֶךְ וְאִם-עַל-הַמֶּ֙לֶךְ֙ ט֔וֹב לָתֵת֙ אֶת-שְׁאֵ֣לָתִ֔י וְלַעֲשׂ֖וֹת אֶת-בַּקָּשָׁתִ֑י יָב֧וֹא הַמֶּ֣לֶךְ וְהָמָ֗ן אֶל-הַמִּשְׁתֶּה֙ אֲשֶׁר אֶֽעֱשֶׂ֣ה לָהֶ֔ם וּמָחָ֥ר אֶֽעֱשֶׂ֖ה כִּדְבַ֥ר הַמֶּֽלֶךְ:" },
    { "verse_id": "ט", "text": "וַיֵּצֵ֤א הָמָן֙ בַּיּ֣וֹם הַה֔וּא שָׂמֵ֖חַ וְט֣וֹב לֵ֑ב וְכִרְאוֹת֩ הָמָ֨ן אֶֽת-מָרְדֳּכַ֜י בְּשַׁ֣עַר הַמֶּ֗לֶךְ וְלֹא-קָם֙ וְלֹא-זָ֣ע מִמֶּ֔נּוּ וַיִּמָּלֵ֥א הָמָ֛ן עַֽל-מָרְדֳּכַ֖י חֵמָֽה:" },
    { "verse_id": "י", "text": "וַיִּתְאַפַּ֣ק הָמָן֙ וַיָּב֖וֹא אֶל-בֵּית֑וֹ וַיִּשְׁלַ֛ח וַיָּבֵ֥א אֶת-אֹהֲבָ֖יו וְאֶת-זֶ֥רֶשׁ אִשְׁתּֽוֹ:" },
    { "verse_id": "יא", "text": "וַיְסַפֵּ֨ר לָהֶ֥ם הָמָ֛ן אֶת-כְּב֥וֹד עָשְׁר֖וֹ וְרֹ֣ב בָּנָ֑יו וְאֵת֩ כָּל-אֲשֶׁ֨ר גִּדְּל֤וֹ הַמֶּ֙לֶךְ֙ וְאֵ֣ת אֲשֶׁ֣ר נִשְּׂא֔וֹ עַל-הַשָּׂרִ֖ים וְעַבְדֵ֥י הַמֶּֽלֶךְ:" },
    { "verse_id": "יב", "text": "וַיֹּאמֶר֮ הָמָן֒ אַ֣ף לֹא-הֵבִיאָה֩ אֶסְתֵּ֨ר הַמַּלְכָּ֧ה עִם-הַמֶּ֛לֶךְ אֶל-הַמִּשְׁתֶּ֥ה אֲשֶׁר-עָשָׂ֖תָה כִּ֣י אִם-אוֹתִ֑י וְגַם-לְמָחָ֛ר אֲנִ֥י קָֽרוּא-לָ֖הּ עִם-הַמֶּֽלֶךְ:" },
    { "verse_id": "יג", "text": "וְכָל-זֶ֕ה אֵינֶ֥נּוּ שׁוֶֹ֖ה לִ֑י בְּכָל-עֵ֗ת אֲשֶׁ֨ר אֲנִ֤י רֹאֶה֙ אֶת-מָרְדֳּכַ֣י הַיְּהוּדִי֙ יוֹשֵׁ֖ב בְּשַׁ֥עַר הַמֶּֽלֶךְ:" },
    { "verse_id": "יד", "text": "וַתֹּ֣אמֶר לוֹ֩ זֶ֨רֶשׁ אִשְׁתּ֜וֹ וְכָל-אֹֽהֲבָ֗יו יַֽעֲשׂוּ-עֵץ֮ גָּבֹ֣הַּ חֲמִשִּׁ֣ים אַמָּה֒ וּבַבֹּ֣קֶר | אֱמֹ֣ר לַמֶּ֗לֶךְ וְיִתְל֤וּ אֶֽת-מָרְדֳּכַי֙ עָלָ֔יו וּבֹֽא-עִם-הַמֶּ֥לֶךְ אֶל-הַמִּשְׁתֶּ֖ה שָׂמֵ֑חַ וַיִּיטַ֧ב הַדָּבָ֛р לִפְנֵ֥י הָמָ֖ן וַיַּ֥עַשׂ הָעֵֽץ:" }
  ]
  },
  {
  "chapter_id": 6,
  "verses": [
    { "verse_id": "א", "text": "בַּלַּ֣יְלָה הַה֔וּא נָדְדָ֖ה שְׁנַ֣ת הַמֶּ֑לֶךְ וַיֹּ֗אמֶר לְהָבִ֞יא אֶת-סֵ֤פֶר הַזִּכְרֹנוֹת֙ דִּבְרֵ֣י הַיָּמִ֔ים וַיִּהְי֥וּ נִקְרָאִ֖ים לִפְנֵ֥י הַמֶּֽלֶךְ:" },
    { "verse_id": "ב", "text": "וַיִּמָּצֵ֣א כָת֗וּב אֲשֶׁר֩ הִגִּ֨יד מָרְדֳּכַ֜י עַל-בִּגְתָ֣נָא וָתֶ֗רֶשׁ שְׁנֵי֙ סָרִיסֵ֣י הַמֶּ֔לֶךְ מִשֹּׁמְרֵ֖י הַסַּ֑ף אֲשֶׁ֤ר בִּקְשׁוּ֙ לִשְׁלֹ֣חַ יָ֔ד בַּמֶּ֖לֶךְ אֲחַשְׁוֵרֽוֹשׁ:" },
    { "verse_id": "ג", "text": "וַיֹּ֣אמֶר הַמֶּ֔לֶךְ מַֽה-נַּעֲשָׂ֞ה יְקָ֧ר וּגְדוּלָּ֛ה לְמָרְדֳּכַ֖י עַל-זֶ֑ה וַיֹּ֨אמְר֜וּ נַעֲרֵ֤י הַמֶּ֙לֶךְ֙ מְשָׁ֣רְתָ֔יו לֹא-נַעֲשָׂ֥ה עִמּ֖וֹ דָּבָֽר:" },
    { "verse_id": "ד", "text": "וַיֹּ֥אמֶר הַמֶּ֖לֶךְ מִ֣י בֶחָצֵ֑ר וְהָמָ֣ן בָּ֗א לַחֲצַ֤ר בֵּית-הַמֶּ֙לֶךְ֙ הַחִ֣יצוֹנָ֔ה לֵאמֹ֣ר לַמֶּ֔לֶךְ לִתְלוֹת֙ אֶֽת-מָרְדֳּכַי֙ עַל-הָעֵ֖ץ אֲשֶׁר-הֵכִ֥ין לֽוֹ:" },
    { "verse_id": "ה", "text": "וַיֹּ֨אמְר֜וּ נַעֲרֵ֤י הַמֶּ֙לֶךְ֙ אֵלָ֔יו הִנֵּ֥ה הָמָ֖ן עֹמֵ֣ד בֶּחָצֵ֑ר וַיֹּ֥אמֶר הַמֶּ֖לֶךְ יָבֽוֹא:" },
    { "verse_id": "ו", "text": "וַיָּבוֹא֮ הָמָן֒ וַיֹּ֤אמֶר לוֹ֙ הַמֶּ֔לֶךְ מַה-לַעֲשׂ֕וֹת בָּאִ֕ישׁ אֲשֶׁ֥ר הַמֶּ֖לֶךְ חָפֵ֣ץ בִּיקָר֑וֹ иַיֹּ֤אמֶר הָמָן֙ בְּלִבּ֔וֹ לְמִ֞י יַחְפֹּ֥ץ הַמֶּ֛לֶךְ לַעֲשׂ֥וֹת יְקָ֖ר יוֹתֵ֥ר מִמֶּֽנִּי:" },
    { "verse_id": "ז", "text": "וַיֹּ֥אמֶר הָמָ֖ן אֶל-הַמֶּ֑לֶךְ אִ֕ישׁ אֲשֶׁר-הַמֶּ֖לֶךְ חָפֵ֥ץ בִּיקָרֽוֹ:" },
    { "verse_id": "ח", "text": "יָבִ֙יאוּ֙ לְב֣וּשׁ מַלְכ֔וּת אֲשֶׁר-לָֽבַשׁ-בּ֖וֹ הַמֶּ֑לֶךְ וְס֗וּס אֲשֶׁ֨ר רָכַ֤ב עָלָיו֙ הַמֶּ֔לֶךְ וַאֲשֶׁ֥ר נִתַּ֛ן כֶּ֥תֶר מַלְכ֖וּת בְּרֹאשֽׁוֹ:" },
    { "verse_id": "ט", "text": "וְנָת֨וֹן הַלְּב֜וּשׁ וְהַסּ֗וּס עַל-יַד-אִ֞ישׁ מִשָּׂרֵ֤י הַמֶּ֙לֶךְ֙ הַֽפַּרְתְּמִ֔ים וְהִלְבִּ֙ישׁוּ֙ אֶת-הָאִ֔ישׁ אֲשֶׁ֥ר הַמֶּ֖לֶךְ חָפֵ֣ץ בִּֽיקָר֑וֹ וְהִרְכִּיבֻ֤הוּ עַל-הַסּוּס֙ בִּרְח֣וֹב הָעִ֔יר וְקָרְא֣וּ לְפָנָיו֙ כָּ֚כָה יֵעָשֶׂ֣ה לָאִ֔ישׁ אֲשֶׁר-הַמֶּ֖לֶךְ חָפֵץ בִּיקָרֽוֹ:" },
    { "verse_id": "י", "text": "וַיֹּ֨אמֶר הַמֶּ֜לֶךְ לְהָמָ֗ן מַ֠הֵר קַ֣ח אֶת-הַלְּב֤וּשׁ וְאֶת-הַסּוּס֙ כַּאֲשֶׁ֣ר דִּבַּ֔רְתָּ וַֽעֲשֵׂה-כֵן֙ לְמָרְדֳּכַ֣י הַיְּהוּדִ֔י הַיּוֹשֵׁ֖ב בְּשַׁ֣עַר הַמֶּ֑לֶךְ אַל-תַּפֵּ֣ל דָּבָ֔ר מִכֹּ֖ל אֲשֶׁ֥ר דִּבַּֽרְתָּ:" },
    { "verse_id": "יא", "text": "וַיִּקַּ֤ח הָמָן֙ אֶת-הַלְּב֣וּשׁ וְאֶת-הַסּ֔וּס וַיַּלְבֵּ֖שׁ אֶֽת-מָרְדֳּכָ֑י וַיַּרְכִּיבֵ֙הוּ֙ בִּרְח֣וֹב הָעִ֔יר וַיִּקְרָ֣א לְפָנָיו֙ כָּ֚כָה יֵעָשֶׂ֣ה לָאִ֔ישׁ אֲשֶׁר-הַמֶּ֖לֶךְ חָפֵץ בִּיקָרֽוֹ:" },
    { "verse_id": "יב", "text": "וַיָּ֥שָׁב מָרְדֳּכַ֖י אֶל-שַׁ֣עַר הַמֶּ֑לֶךְ וְהָמָן֙ נִדְחַ֣ף אֶל-בֵּית֔וֹ אָבֵ֖ל וַחֲפ֥וּי רֹֽאשׁ:" },
    { "verse_id": "יג", "text": "וַיְסַפֵּ֨ר הָמָ֜ן לְזֶ֤רֶשׁ אִשְׁתּוֹ֙ וּלְכָл-אֹ֣הֲבָ֔יו אֵ֖ת כָּל-אֲשֶׁר-קָרָ֑הוּ וַיֹּ֩אמְרוּ֩ ל֨וֹ חֲכָמָ֜יו וְזֶ֣רֶשׁ אִשְׁתּ֗וֹ אִ֣ם מִזֶּ֣רַע הַיְּהוּדִ֡ים מָרְדֳּכַ֞י אֲשֶׁר-הַחִלּ֨וֹתָ לִנְפֹּ֤ל לְפָנָיו֙ לֹא-תוּכַ֣л לוֹ כִּֽי-נָפ֥וֹל תִּפּ֖וֹל לְפָנָֽיו:" },
    { "verse_id": "יד", "text": "עוֹדָם֙ מְדַבְּרִ֣ים עִמּ֔וֹ וְסָרִיסֵ֥י הַמֶּ֖לֶךְ הִגִּ֑יעוּ וַיַּבְהִ֙לוּ֙ לְהָבִ֣יא אֶת-הָמָ֔ן אֶל-הַמִּשְׁתֶּ֖ה אֲשֶׁר-עָשְׂתָ֥ה אֶסְתֵּֽר:" }
  ]
  },
  {
  "chapter_id": 7,
  "verses": [
    { "verse_id": "א", "text": "וַיָּבֹ֤א הַמֶּ֙לֶךְ֙ וְהָמָן֙ לִשְׁתּ֖וֹת עִם-אֶסְתֵּ֥ר הַמַּלְכָּֽה:" },
    { "verse_id": "ב", "text": "וַיֹּאמֶר֩ הַמֶּ֨לֶךְ לְאֶסְתֵּ֜ר גַּ֣ם בַּיּ֤וֹם הַשֵּׁנִי֙ בְּמִשְׁתֵּ֣ה הַיַּ֔יִן מַה-שְּׁאֵלָתֵ֛ךְ אֶסְתֵּ֥ר הַמַּלְכָּ֖ה וְתִנָּ֣תֵֽן לָ֑ךְ וּמַה-בַּקָּשָׁתֵ֛ךְ עַד-חֲצִ֥י הַמַּלְכ֖וּת וְתֵעָֽשׂ:" },
    { "verse_id": "ג", "text": "וַתַּ֨עַן אֶסְתֵּ֤ר הַמַּלְכָּה֙ וַתֹּאמַ֔ר אִם-מָצָ֨אתִי חֵ֤ן בְּעֵינֶ֙יךָ֙ הַמֶּ֔לֶךְ וְאִם-עַל-הַמֶּ֖לֶךְ ט֑וֹב תִּנָּֽתֶן-לִ֤י נַפְשִׁי֙ בִּשְׁאֵ֣לָתִ֔י וְעַמִּ֖י בְּבַקָּשָׁתִֽי:" },
    { "verse_id": "ד", "text": "כִּ֤י נִמְכַּ֙רְנוּ֙ אֲנִ֣י וְעַמִּ֔י לְהַשְׁמִ֖יד לַהֲר֣וֹג וּלְאַבֵּ֑ד וְ֠אִלּוּ לַעֲבָדִ֨ים וְלִשְׁפָח֤וֹת נִמְכַּ֙רְנוּ֙ הֶחֱרַ֔שְׁתִּי כִּ֣י אֵ֥ין הַצָּ֛ר שׁוֶֹ֖ה בְּנֵ֥זֶק הַמֶּֽלֶךְ:" },
    { "verse_id": "ה", "text": "וַיֹּ֙אמֶר֙ הַמֶּ֣לֶךְ אֲחַשְׁוֵר֔וֹשׁ וַיֹּ֖אמֶр לְאֶסְתֵּ֣ר הַמַּלְכָּ֑ה מִ֣י ה֥וּא זֶה֙ וְאֵֽи-זֶ֣ה ה֔וּא אֲשֶׁר-מְלָא֥וֹ לִבּ֖וֹ לַעֲשׂ֥וֹת כֵּֽן:" },
    { "verse_id": "ו", "text": "וַתֹּ֣אמֶר-אֶסְתֵּ֔ר אִ֚ישׁ צַ֣ר וְאוֹיֵ֔ב הָמָ֥ן הָרָ֖ע הַזֶּ֑ה וְהָמָן֙ נִבְעַ֔ת מִלִּפְנֵ֥י הַמֶּ֖לֶךְ וְהַמַּלְכָּֽה:" },
    { "verse_id": "ז", "text": "וְהַמֶּ֜לֶךְ קָ֤ם בַּחֲמָתוֹ֙ מִמִּשְׁתֵּ֣ה הַיַּ֔יִן אֶל-גִּנַּ֖ת הַבִּיתָ֑ן וְהָמָן֙ עָמַ֗ד לְבַקֵּ֤שׁ עַל-נַפְשׁוֹ֙ מֵֽאֶסְתֵּ֣ר הַמַּלְכָּ֔ה כִּ֣י רָאָ֔ה כִּֽי-כָלְתָ֥ה אֵלָ֛יו הָרָעָ֖ה מֵאֵ֥ת הַמֶּֽלֶךְ:" },
    { "verse_id": "ח", "text": "וְהַמֶּ֡לֶךְ שָׁב֩ מִגִּנַּ֨ת הַבִּיתָ֜ן אֶל-בֵּ֣ית | מִשְׁתֵּ֣ה הַיַּ֗יִן וְהָמָן֙ נֹפֵ֔ל עַל-הַמִּטָּה֙ אֲשֶׁר אֶסְתֵּ֣ר עָלֶ֔יהָ וַיֹּ֣אמֶר הַמֶּ֔לֶךְ הֲ֠גַם לִכְבּ֧וֹשׁ אֶת-הַמַּלְכָּ֛ה עִמִּ֖י בַּבָּ֑יִת הַדָּבָ֗ר יָצָא֙ מִפִּ֣י הַמֶּ֔לֶךְ וּפְנֵ֥י הָמָ֖ן חָפֽוּ:" },
    { "verse_id": "ט", "text": "וַיֹּ֣אמֶר חַ֠רְבוֹנָה אֶחָ֨ד מִן-הַסָּרִיסִ֜ים לִפְנֵ֣י הַמֶּ֗לֶךְ גַּ֣ם הִנֵּה-הָעֵ֣ץ אֲשֶׁר-עָשָׂ֪ה הָמָ֟ן לְֽמָרְדֳּכַ֞י אֲשֶׁ֧ר דִּבֶּר-ט֣וֹב עַל-הַמֶּ֗לֶךְ עֹמֵד֙ בְּבֵ֣ית הָמָ֔ן גָּבֹ֖הַּ חֲמִשִּׁ֣ים אַמָּ֑ה וַיֹּ֥אמֶр הַמֶּ֖לֶךְ תְּלֻ֥הוּ עָלָֽיו:" },
    { "verse_id": "י", "text": "וַיִּתְלוּ֙ אֶת-הָמָ֔ן עַל-הָעֵ֖ץ אֲשֶׁר-הֵכִ֥ין לְמָרְדֳּכָ֑י וַחֲמַ֥ת הַמֶּ֖לֶךְ שָׁכָֽכָה:" }
  ]
  }
  
  
  
  
